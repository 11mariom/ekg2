// mały opis dostępnych zmiennych
// (c) copyright 2001-2003 wojtek kaniewski <wojtekka@irc.pl>
//		      2004 adam mikuta <adammikuta@poczta.onet.pl>

audio_device
	typ: tekst
	domyślna wartość: /dev/dsp

	urządzenie dźwiękowe, którego należy używać przy rozmowach głosowych.
	jeśli poprzedzi się je minusem ,,-'', sygnał z wejścia urządzenia nie
	będzie wysyłany podczas rozmowy głosowej.

auto_save
	typ: liczba
	domyślna wartość: 0

	po jakim czasie automatycznie zapisać ustawienia, w sekundach.
	jeśli 0, nie zapisuje automatycznie.

auto_user_add
	typ: bool
	domyślna wartość: 0

	określa czy osoby których nie mamy w kontaktach a dostajemy 
	informację o ich stanie mają być dodawane automatycznie do listy
	kontaktów
	(taka sytacja występuje jeśli w kontaktach ma nas ktoś kto ma
	włączony tryb tylko dla przyjaciół a my go w swoich kontaktach
	nie mamy)

away_reason
	typ: tekst
	domyślna wartość: brak

	domyślny opis stanu zajętego, ustawiany przy zmianie bez podania 
	parametru.

back_reason
	typ: tekst
	domyślna wartość: brak

	domyślny opis stanu dostępnego, ustawiany przy zmianie bez podania 
	parametru.

beep
	typ: bool
	domyślna wartość: 1

	określa, czy klient ma beepać w różnych sytuacjach. wyłączenie tej
	opcji spowoduje, że w przypadku żadnych zdarzeń związanych z GG nie
	będzie podnosić alarmu. niestety nie obejmuje to zdarzeń związanych
	z wprowadzanym tekstem i przy tab-completion może się to przytrafić.

beep_msg
	typ: bool
	domyślna wartość: 1

	czy beepać przy nadchodzących wiadomościach. wyłączenie ,,beep''
	wyłącza również tę opcję.

beep_chat
	typ: bool
	domyślna wartość: 1

	czy beepać przy rozmowach. wyłączenie ,,beep'' wyłącza również tę
	opcję.

beep_notify
	typ: bool
	domyślna wartość: 1

	czy beepać przy zmianie stanu któregoś ze znajomych. wyłączenie
	,,beep'' wyłącza również tę opcję.

beep_mail
	typ: bool
	domyślna wartość: 1

	czy beepać przy nadejściu nowej poczty. wyłączenie ,,beep'' wyłącza
	również tę opcję.

check_mail
	typ: liczba
	domyślna wartość: 0

	określa, czy ekg ma sprawdzać, czy nadeszła nowa poczta i informować
	o tym na pasku stanu. wartość 1 odpowiada sprawdzaniu skrzynki typu
	mbox, a wartość 2 skrzynki typu Maildir. dodadanie wartości 4 oznacza,
	że oprócz informowania na pasku stanu, będziemy otrzymywać krótką
	informację o nadejściu poczty w aktualnym oknie. wszystkie dostępne
	wartości to: 0, 1, 2, 5, 6.

check_mail_frequency
	typ: liczba
	domyślna wartość: 15
	
	określa w sekundach, jak często sprawdzać, czy nie ma nowej poczty.

check_mail_folders
	typ: tekst
	domyślna wartość: brak

	zawiera pliki (mbox) lub katalogi (Maildir) rozdzielone przecinkiem lub
	spacją, które ekg ma sprawdzać, poza główną skrzynką pocztową. może to
	być ścieżka bezwzględna lub względem katalogu domowego.
	główna w przypadku mbox to ta zapisana w zmiennej systemowej MAIL lub
	/var/mail/user przy braku tej zmiennej. dla Maildir z kolei, to katalog
	Maildir w katalogu domowym użytkownika.

completion_notify
	typ: liczba
	domyślna wartość: 1

	określa, czy po pojawieniu się któregoś ze znajomych jego nick
	ma być dopisywany do listy dopełniania klawiszem Tab. jeśli jest
	równa 2, jest również usuwany po przejściu w stan niedostępny.
	dodanie wartości 4 spowoduje, że dopisywani będą także ci, którzy
	pojawią się na liście ze stanem ,,zajęty''. wszystkie dostępne
	wartości to: 0, 1, 2, 5, 6.

ctrld_quits
	typ: bool
	domyślna wartość: 1

	określa, czy wciśnięcie Ctrl-D w ostatnim okienku, nie będąc
	w trybie, rozmowy klient na zakończyć działanie. ma znaczenie
	tylko dla interfejsu readline.

dcc
	typ: bool
	domyślna wartość: 0

	włącza lub wyłącza bezpośrednie połączenia między klientami. zmiana
	tej opcji wymaga ponownego połączenia z serwerem, by przesłać nowy
	adres IP lub jego brak.

dcc_ip
	typ: tekst
	domyślna wartość: brak

	określa adres IP, który jest wysyłany serwerowi. jeśli przypisze
	się tej zmiennej wartość ,,auto'', adres będzie ustalany 
	automatycznie. jeśli chcemy bezproblemowo łączyć się z klientami
	z tej samej sieci LAN, dobrze jest podać adres IP sieci LAN zamiast
	zewnętrznego.

dcc_dir
	typ: tekst
	domyślna wartość: brak

	określa katalog, do którego będą zapisywane pobierane pliki.

dcc_limit
	typ: tekst
	domyślna wartość: 30/30

	określa limit bezpośrednich połączeń w danym przedziale czasu.
	liczba przed ukośnikiem określa maksymalną ilość połączeń, a liczba
	po ukośniku ilość sekund. po przekroczeniu tego progu bezpośrednie
	połączenia zostają wyłączone, by zapobiec atakom polegającym na
	wyczerpaniu zasobów klienta. zwykle po ponownym włączeniu
	bezpośrednich połączeń należy połączyć się ponownie z serwerem.

default_status_window 
	typ: bool
	domyślna wartość: 0

	określa czy wyniki poleceń mają trafiać domyślnie do okna statusu. 
	jeżeli 0 to wyniki poleceń trafiają do aktualnego okienka, jeżeli 1
	to wszystkie komunikaty trafiają do okna statusu 

display_ack
	typ: liczba
	domyślna wartość: 3

	określa, czy i które powiadomienia o wysłaniu wiadomości mają
	być wyświetlane. 0 - żadne, 1 - wszystkie, 2 - tylko kiedy wiadomość
	dotarła do adresata, 3 - tylko kiedy adresat jest niedostępny i
	wiadomość została zachowania na serwerze.

display_blinking
        typ: bool
        domyślna wartość: 1

	określa czy powinny zostawać podświetlane osoby, które do nas
	aktualnie piszą 

display_color
	typ: liczba
	domyślna wartość: 1

	wartość 0 wyłącza wyświetlanie kolorów, wartość 1 włącza. wartość
	2 ma znaczenie tylko w interfejsie ncurses i powoduje wyświetlanie
	kolorów wszędzie poza paskiem stanu i nagłówkiem okna.

display_color_map
	typ: tekst
	domyślna wartość: "nTgGbBrR"

	określa jakie kolory będą przypisane różnym atrybutom tekstu.
	musi zawierać 8 znaków zgodnych ze spisem z pliku docs/themes.txt.
	każdy z nich określa kolejno kolor dla:
	- brak atrybutów,
	- pogrubony,
	- pochyły,
	- pochyły+pogrubiony,
	- podkreślony,
	- podkreślony+pogrubiony,
	- podkreślony+pochyły,
	- podkreślony+pochyły+pogrubiony.

display_notify
	typ: liczba
	domyślna wartość: 1

	wartość 0 powoduje ignorowanie zmian stanu znajomych, wartość
	1 powoduje wyświetlanie wszystkich zmian, wartość 2 wyświetla
	tylko zmiany z niedostępnego na dostępny i na odwrót. większy 
	priorytet ma zmienna ,,contacts'', która przy wartości 2 
	ukrywa zmiany stanu. większy priorytet ma również zmienna 
	sesyjna (jeżeli nie równa -1)

display_pl_chars
	typ: bool
	domyślna wartość: 1

	jeśli włączone, wyświetlane są polskie literki na terminalu.
	w przeciwnym wypadku, zamieniane są na odpowiadające im literki
	ASCII.

display_sent
	typ: bool
	domyślna wartość: 1

	jeśli włączone, wyświetlane są również wysyłane wiadomości. należy
	zwrócić uwagę, że przy make_window = 2, wysłanie wiadomości utworzy
	automatycznie okienko rozmowy, a przy make_window = 1 tylko wtedy,
	gdy nie będzie żadnych wolnych okienek.

display_welcome
	typ: bool
	domyślna wartość: 1

	mówi, czy ekg ma wyświetlić tekst powitalny po uruchomieniu.

emoticons
	typ: bool
	domyślna wartość: 1

	uruchamia rozwijanie emotikonów w zdefiniowane teksty. więcej
	szczegółów w pliku docs/files.txt w sekcji 5-tej.

events_delay
	typ: liczba
	domyślna wartość: 3

	określa, po ilu sekundach od połączenia z serwerem zaczną działać
	zdarzenia ,,on'', dźwięki związane ze zmianami stanu i będą wyświetlane
	informacje o niedostępności osób. chodzi o to, aby nie traktować
	początkowych informacji o stanie osób po połączeniu jako zmianę
	ich stanu.

keep_reason
	typ: liczba
	domyślna wartość: 0

	jeśli włączona, komendy ,,away'', ,,back'', ,,invisible'', ,,quit''
	i ,,disconnect'' bez podanego powodu przejmą aktualny opis. zostanie
	on wraz ze stanem zapisany bez wyraźnego wydawania komendy zapisu 
	konfiguracji. wartość 2 powoduje zapisywanie opisu bez stanu.
	
last
	typ: liczba
	domyślna wartość: 0

	wskazuje, czy zapisywać ostatnie wiadomości do podręcznego bufora
	(,,last_size'' musi być większe od 0). dla 1, będzie zapisywać tylko
	last_size wszystkich wiadomości przychodzących, dla 2, last_size
	wiadomości od każdego usera. dostępna jest jeszcze logiczna
	wartość 4, która pozwala logować wiadomości wysłane. dostępne są
	w takim razie wartości 0, 1, 2, 5 i 6.
	
last_size
	typ: liczba
	domyślna wartość: 0

	wskazuje, ile ma być zapisywanych wiadomości dla komendy ,,last''.

make_window
	typ: liczba
	domyślna wartość: 2

	określa czy będą tworzone nowe okienka dla nowych rozmów. dla 1 będzie
	wykorzystane pierwsze wolne okno (na którym z nikim jeszcze się nie
	rozmawia), lub tworzone nowe w przypadku braku wolnych. dla 2
	bezwarunkowo utworzone zostanie nowe okno.

mesg
	typ: liczba
	domyślna wartość: 2

	ustala, czy zezwalamy na wysyłanie do nas komunikatów za pomocą write,
	talk lub wall. dla 0 nie wyrażamy na to zgody, dla 1 zezwalamy na
	pisanie na nasz terminal. w przypadku wartości 2 używane są ustawienia
	sprzed uruchomienia ekg.

query_commands
	typ: bool
	domyślna wartość: 1

	możliwość wydawania długich poleceń podczas rozmowy z użytkownikiem
	bez poprzedzania ich znakiem '/'.

quit_reason
	typ: tekst
	domyślna wartość: brak

	domyślny opis stanu niedostępnego, ustawiany przy wychodzeniu.

random_reason
	typ: liczba
	domyślna wartość: 0

	określa czy przy zmianie stanu i połączeniu ma być losowany opis (z 
	~/.gg/quit.reasons dla komend ,,quit'', ,,disconnect'', ,,invisible'', 
	~/.gg/away.reasons dla ,,away'' i ~/.gg/back.reasons dla ,,back'').
	dla 0 nie jest losowany, dla 1 losowany jest opis dotyczący stanu
	zajęty, dla 2 niedostępny, dla 4 dostępny, dla 8 niewidoczny.
	wartości te można ze sobą dodawać, np. 11 będzie dotyczyć stanów
	niedostępny, zajęty oraz niewidoczny. jeżeli z jakichś przyczyn
	nie powiedzie się odczyt, opis będzie pobierany ze zmiennych
	,,away_reason'' lub ,,quit_reason'', o ile nie są puste.

reason_limit
	typ: bool
	domyślna wartość: 1

	określa czy opisy stanu muszą mieścić się w określonym przez
	protokół limicie. jeśli opcja jest aktywna i długość opisu
	przekracza tą długość, komendy /away, /back i /invisible nie
	zostaną wykonane.

save_password
	typ: bool
	domyślna wartość: 1

	określa czy hasło ma być zapisywane w pliku konfiguracyjnym. opcja
	ta może przydać się, gdy boimy się administratora przeglądającego
	pliki użytkowników.

save_quit
        typ: liczba 
        domyślna wartość: 1
	
	określa czy po ewentualnych zmianach przy wyjściu ma pojawiać się
	pytanie o zapisanie konfiguracji. jeżeli 0 to konfiguracja nie jest
	zapisywana, jeżeli 1 to pojawia się pytanie, jeżeli 2 to konfiguracja
	zapisana jest bez pytania 

sessions_save
        typ: bool
        domyślna wartość: 0

        określa, czy aktualna sesja ma być ustawiona jako domyślna - przy 
	następnym uruchomieniu będzie ona ustawiona jako aktywna. przy 
	wychodzeniu z programu pojawi się monit o zapisanie zmian.

sort_windows
	typ: bool
	domyślna wartość: 0

	włączenie tej opcji spowoduje przesuwanie okien przy usunięciu
	któregoś ze środka i likwidowanie luk w numeracji. na przykład,
	gdy mamy okna 1,2,3, to po usunięciu drugiego otrzymamy 1,2
	zamiast 1,3.

sound_app
	typ: tekst
	domyślna wartość: brak

	pełna ścieżka do programu odtwarzającego pliki zdefiniowane w
	zmiennych ,,sound_{msg,chat,sysmsg}_file''. program musi brać
	za pierwszy (i jedyny) parametr nazwę pliku. wavplay i mpg123
	doskonale się nadają.

sound_msg_file
	typ: tekst
	domyślna wartość: brak

	plik dźwiękowy odtwarzany po otrzymaniu wiadomości.

sound_chat_file
	typ: tekst
	domyślna wartość: brak

	plik dźwiękowy odtwarzany w czasie rozmowy.

sound_notify_file
	typ: tekst
	domyślna wartość: brak

	plik dźwiękowy odtwarzany po zmianie stanu któregoś ze znajomych.

sound_sysmsg_file
	typ: tekst
	domyślna wartość: brak

	plik dźwiękowy odtwarzany po otrzymaniu wiadomości systemowej.

sound_mail_file
	typ: tekst
	domyślna wartość: brak

	plik dźwiękowy odtwarzany po otrzymaniu nowej wiadomości e-mail.

speech_app
	typ: tekst
	domyślna wartość: brak

	aplikacja używana do odczytywania tekstów wyświetlanych na ekranie.
	jej ustawienie powoduje również zmianę motywu na taki, który jest
	łatwiejszy do wymówienia.
	
tab_command
	typ: tekst
	domyślna wartość: "chat"

	komenda, która będzie wstawiana w linii poleceń z kolejną
	dostępną (patrz zmienna ,,completion_notify'') osobą z listy
	kontaktów po wciśnięciu klawisza Tab.

theme
	typ: tekst
	domyślna wartość: brak

	zawiera nazwę pliku określającego motyw.

time_deviation
	typ: liczba
	domyślna wartość: 300

	określa zakres rozbieżności czasu odbieranych względem czasu
	systemowego w sekundach, który jest traktowany jako chwila
	aktualna. ma to wpływ na wyświetlanie timestampów przy odbieranych
	wiadomościach. jeśli czas odebranej wiadomości mieści się w +/-
	podanego zakresu, timestamp nie jest wyświetlany.

timestamp
	typ: tekst
	domyślna wartość: "\%H:\%M:\%S"

	w interfejsie ncurses określa format czasu wyświetlanego na
	początku każdej linii. dokładny opis formatu zawiera strona
	manuala strftime(3). znaki formatu należy poprzedzić znakiem
	,\' tak aby nie były traktowane jako znaki formatu (kolory,itp)

timestamp_show
	typ: bool
	domyślna wartość: 1

	określa czy mamy wyświetlać timestamp, określany zmienną timestamp

windows_save
	typ: bool
	domyślna wartość: 0

	określa, czy ustawienie okienek ma być zachowywane przy kolejnym
	uruchomieniu programu. przy wychodzeniu z programu pojawi się 
	monit o zapisanie zmian.

last_sysmsg
	typ: liczba, zmienna wewnętrzna, ukryta

	określa numer ostatniej wiadomości systemowej.

windows_layout
	typ: tekst, zmienna wewnętrzna, ukryta

	zawiera informacje o okienkach. wpis każdego okna jest rozdzielony
	znakiem ,,|''. jeśli okno nie ma przypisanej rozmowy, wpis jest
	pusty. jeśli okno nie istnieje, wpis zawiera ,,-''.


$Id$
